

 
אביב 2025 – הסברים לפרק הראשון באנגלית 
 
 
 - 1 -  
השלמת משפטים (שאלות 8-1) 
1. תרגום: התופעה הטבעית הידועה כמערבולת ון קרמן נקראת על שמו של הפיזיקאי שתיאר אותה 
לראשונה. 
(1)  persuation– שכנוע 
(2)  coincidence– צרוף מקרים 
(3)    phenomenon – תופעה 
(4)      remedy– תרופה 
תשובה (3). 
 
2. תרגום: נקר נושם באופן רגיל כמעט 1,000 פעמים בשעה, אבל בשעת שינה הוא נושם רק 10 פעמים 
בשעה. 
(1)  consequently – מתוצאה מכך  
(2)  ordinarily – באופן רגיל 
(3)  obviously – בברור 
(4)  fortunately – השגחה, פיקוח 
תשובה (2). 
  
3. תרגום: אוכמניות עשירות בנוגדי חמצון, שיכולים למנוע התדרדרות של תאי גוף ולתרום לבריאות 
טובה. 
(1) negotiation – משא ומתן 
(2)  deterioration – התדרדרות 
(3)  contemplation – התבוננות, הרהור, תהייה 
(4) supervision – גרם, הסב (כאב וכדומה) 
תשובה (2). 
 
4. תרגום: יצירותיה של שרה אורן ג'ווט נדחו בעבר כבעלות ערך ספרותי מועט.   
(1) unified – מאוחדים, אוחדו 
(2)  prioritized – תועדפו, קיבלו תעדוף 
(3) dismissed– נדחה, פוטר 
(4) liberated– שוחרר  
תשובה (3). 
 
5. תרגום: באתיקה הניכומכיאנית שלו, אריסטו מהרהר בשאלות פילוסופיות כמו "היכן שוכן האושר?". 
(1) hauls –מוביל, סוחב ; הובלות 
(2) ponders – מהרהר, שוקל 
(3) starves – גווע 
(4) blunders – טועה, שוגה, מפשל ; טעויות, פשלות 
תשובה (2). 
 

 
אביב 2025 – הסברים לפרק הראשון באנגלית 
 
 
 - 2 -  
6. תרגום: פסטיבל הקיץ של סאצ'מו, הנערך מדי שנה בניו אורלינס, חוגג את המורשת המתמשכת של 
מוזיקאי הג'ז המהולל לואי ארמסטרונג. 
(1) convincing – משכנע 
(2) retiring – פורש 
(3)  indulging – מתפנק, מתמוגג  
(4) enduring – מתמשך 
תשובה (4). 
 
7. תרגום: מאז 2021, ממשל מיאנמר מסובך במלחמת אזרחים נגד קבוצות מורדים. 
(1) enchanted – קסום, מכושף, מוקסם 
(2) embroiled – מסובך, סבוך 
(3) dejected – מדוכדך, מדוכא 
(4) distorted – משובש, מעוות 
תשובה (2). 
 
8. תרגום: האופרה נישואי פיגארו של מוצארט מתרחשת בטירה ליד סביליה, ספרד, בסוף המאה ה-19. 
(1)  which takes place in – אשר מתרחש ב 
(2)  sets in – נכנס ב 
(3) have taken the place of – אשר לקח את המקום של 
(4) is set in – מתרחש ב 
תשובה (4). 
 
  
שאלות ניסוח מחדש (שאלות 12-9) 
9. תרגום :תפקידי המשחק הנדירים של השחקנית לוטה לנייה כללו את התפקיד של רוזה קלב ב'מרוסיה 
באהבה'. 
תשובה (1): לוטה לנייה הייתה יוצאת דופן בסרט 'מרוסיה באהבה'.  התשובה נפסלת. 
תשובה (2): 'מרוסיה באהבה' היה הסרט שיצר את המוניטין של לוטה לנייה כשחקנית רצינית  .
התשובה נפסלת. 
תשובה (3) :לוטה לנייה שיחקה את רוזה קלב ב'מרוסיה באהבה', במה שהיה אחד הסרטים הבודדים 
שבהם היא הופיעה.  זו התשובה הנכונה. 
למען שלמות ההסבר נתרגם גם את השאלה האחרונה: 
תשובה (4) :התפקיד של לוטה לנייה מ'ברוסיה באהבה' שוחק על ידי רוזה קלב.  התשובה נפסלת. 
תשובה (3).  
 
10. תרגום: למרות שסימן הפיסוק שמסיים משפט נקרא 'נקודה' בתקופתו של שייקספיר, השם הזה יצא 
משימוש באנגליה והוחלף ב'סוף פסוק'  . 
תשובה (1) :שייקספיר העדיף את המונח 'סוף פסוק' על פני המילה 'נקודה', למרות שהמילה 'נקודה' 
הייתה בשימוש נפוץ יותר בתקופתו.  התשובה נפסלת. 
תשובה (2): בנקודת זמן כלשהי אחרי זמנו של שייקספיר, האנגלים הפסיקו להתייחס לסימן הפיסוק 
בסוף משפטים כ'נקודה', והעדיפו לקרוא לו 'סוף פסוק'.  זו התשובה הנכונה.   

 
אביב 2025 – הסברים לפרק הראשון באנגלית 
 
 
 - 3 -  
למען שלמות ההסבר נתרגם גם את שאר התשובות: 
תשובה (3) :היום, משתמשים ב'נקודה' כדי לסמן 'סוף פסוק' בסוף משפט, אבל באנגליה של שייקספיר 
הייתה לה משמעות אחרת . התשובה נפסלת.  
תשובה (4): סימני הפיסוק בהם עשה שייקספיר שימוש כדי לסמן סוף של משפט ננטשו מאוחר יותר על 
ידי האנגלים לטובת 'נקודה', או 'סוף פסוק'.  התשובה נפסלת. 
תשובה (2).  
 
 
11. תרגום: הארמון המלכותי באוגריט היה אחד הבניינים המפוארים ביותר במערב אסיה, ורק הארמון 
המלכותי בטירה יכל להתחרות בו. 
תשובה (1) :הארמון המלכותי באוגריט, הגדול ביותר במזרח אסיה, עוצב על פי הארמון המלכותי 
בטירה.  התשובה נפסלת. 
תשובה (2): אף בניין אחר במערב אסיה לא היה מפואר כמו הארמונות המלכותיים בטירה ובאוגריט.  
זו התשובה הנכונה.   
לצורך שלמות ההסבר נתרגם גם את שאר התשובות: 
תשובה (3): השליטים של מערב אסיה קיבלו קהל בארמונות המרשימים של אוגריט וטירה.  התשובה 
נפסלת. 
תשובה (4): אוגריט וטירה, שני מרכזים משגשגים במערב אסיה, שימוש בית למגוון ארמונות מלכותיים.  
התשובה נפסלת. 
תשובה (2).  
 
12. תרגום: איבן חלדון, אחד המלומדים הערביים המובילים של המאה ה-14, קידם תיאוריות כלכליות 
שניבאו את עבודתם של מלומדים מתקופות מאוחרות הרבה יותר.  
תשובה (1): התיאוריות האקונומיות החדשניות של איבן חלדון לא התקבלו על ידי מלומדים בני זמנו  .
התשובה נפסלת  . 
תשובה (2) :תרומותיו של איבן חלדון לשדה האקונומי היו יחידות במינן.  התשובה נפסלת. 
תשובה (3) :איבן חלדון גיבש תיאוריות אקונומיות שרלוונטיות גם היום.  התשובה נפסלת. 
תשובה (4): איבן חלדון יצר תיאוריות אקונומיות שהקדימו את זמנו.  זו התשובה הנכונה. 
תשובה (4).  
 
שאלות הבנת הנקרא 
קטע I (שאלות 17-13) 
13. תרגום :מטרתו העיקרית של הקטע היא -    
הערה :על שאלה זו מומלץ לענות רק אחרי שעברנו על כל יתר השאלות.  
בפסקה הראשונה מתארים לנו כיצד נולדה קהילת השייקרים.  בפסקה השנייה מתארים את סגנונם 
הייחודי של השייקרים.  בפסקה השלישית מתארים את החשיבות שהקדישו השייקרים לטכנולוגיה  .
בפסקה האחרונה מסבירים שכיום נותרו מעט מאד שייקרים בעולם, ומסבירים מדוע    . 
לפיכך, הרעיון המרכזי של הקטע הוא לסקור את ההיסטוריה של השייקרים ולתאר את המאפיינים 
שלהם  . 
כעת נבדוק את התשובות המוצעות ונחפש תשובה ברוח דברים אלו: 
 תשובה (1) :לתאר את ההיסטוריה והמאפיינים של קהילת השייקרים. מתאים בדיוק, ולכן זו 
התשובה הנכונה. 
למען שלמות ההסבר נבדוק גם את התשובות הנותרות. 

 
אביב 2025 – הסברים לפרק הראשון באנגלית 
 
 
 - 4 -  
תשובה (2) :לדון בהמצאות המפורסמות ביותר של השייקרים. רק הפסקה השלישית מתארת המצאות 
של השייקרים, ולכן תשובה זו לא מתארת את מטרתו העיקרית של הקטע, והיא נפסלת. 
תשובה (3) :להשוואת בין הקהילה השייקרית והקוואקרית. לא נערכת כל השוואה כזו בקטע ולכן 
התשובה נפסלת. 
תשובה (4) :להסביר את אמונותיהם של השייקרים ודרכי הסגידה שלהם. בפסקאות 1 ו-2 יש התייחסות 
מסוימת לאמונות ולאופן בו סוגדים השייקרים, אך זו אינה מטרתו העיקרית של הקטע. 
תשובה (1).  
 
14. תרגום :נשאלנו איך קיבלו השייקרים את שמם, לפי הפסקה הראשונה.   
נענה על השאלה בעצמנו לפני שניגש לבדוק את התשובות. 
בשורות 6-5 נכתב: "...שייקרים, בגלל שסגידתם כללה רטיטות, ריקודים, קפיצות ורעידות."  מכאן אנו 
מסיקים שהשייקרים קיבלו את שמם בגלל שנהגו לרעוד (shake) בעת שהתפללו. 
כעת נבדוק את התשובות המוצעות ונראה כי תשובה (1) לפיה השייקרים קיבלו את שמם כיוון שרעדו 
בשעה שהתפללו מתאימה בדיוק. 
תשובה (1).  
 
15. תרגום :לפי הפסקה השנייה, סגנונם הייחודי של השייקרים נוצר כתוצאה מ -       
נענה על השאלה במילים שלנו ואז ניגש לתשובות המוצעות. 
בתחילת הפסקה השנייה נכתב שהשייקרים האמינו שהם משרתים את אלוהים בכך שהם מטפלים בכל 
משימה, משמימה ככל שתהיה, באופן קפדני. הגישה הזו הולידה סגנון ייחודי של ארכיטקטורה, ריהוט 
ואמנות.  מכאן נובע שהסגנון הייחודי של השייקרים נולד מתוך האמונה שיש לטפל באופן קפדני בכל 
משימה כדי לשרת את האל. 
כעת ניגש לתשובות המוצעות ונראה כי תשובה (2) לפיה סגנונם הייחודי של השייקרים נוצר כתוצאה 
מאמונה שביצוע מיטבי של דברים יומיומיים משרת את אלוהים מתאימה בדיוק. 
למען שלמות ההסבר נתרגם גם את התשובות הנותרות. 
תשובה (1): תשוקה להפוך את הקהילה שלהם לשונה מאחרות. 
תשובה (3) :תשוקה לשפר את תנאי חייהם. 
תשובה (4) :חוסר יכולת לקנות מה שהם היו צריכים מאנשים אחרים.   
תשובה (2).  
 
16. תרגום :לפי הפסקה השנייה, ריהוט שייקרי -  
נקרא את הקטע הרלוונטי העוסק בריהוט, וניגש לתשובות המוצעות: 
תשובה (1) :קשה להשיגם היום.  זה לא נאמר בפסקה.  לא מתאים. 
תשובה (2) :הושפע מעבודתם של רסקין וסליבן.  בשורות 12-14 נכתב ש"השייקרים היו חלוצי הגישה 
שמאוחר יותר קודמה על ידי רסקין וסליבן...".  כלומר, הם קידמו את עקרונות השייקרים ולא השפיעו 
על אותם העקרונות.  לא מתאים. 
תשובה (3) :יוקרתי ומקושט מאד . בשורות 9-11 נכתב: "הסגנון השייקרי, עם הקווים הנקיים והעדר 
הקישוטים....".  כלומר, סגנונם של השייקרים מאופיין בקווים נקיים והעדר קישוטים.  לא מתאים. 
פסלנו שלוש ולפיכך התשובה הנותרת בהכרח נכונה. למען שלמות ההסבר נבדוק גם אותה. 
תשובה (4) :פשוט ושימושי  .בשורות 9-11 נכתב: "....משקף את הערכים השייקריים המסורתיים של 
פשטות, שימושיות, ואומנות עילאית" .מתאים.   
תשובה (4).  
 

 
אביב 2025 – הסברים לפרק הראשון באנגלית 
 
 
 - 5 -  
17. תרגום :על פי הפסקה האחרונה יש היום מעט מאד שייקרים כי -  
נענה על השאלה בעצמנו לפני שניגש לבדוק את התשובות. 
בשורות 23-22 נכתב כי "...מכיוון ששייקרים לא מתחתנים או מביאים ילדים, רוב הישובים שלהם 
נעלמו..." 
כעת נבדוק את התשובות המוצעות ונראה כי תשובה (1) לפיה נותרו מעט מאד שייקרים כיום כיוון 
ששייקרים לא מביאים ילדים היא התשובה הנכונה. 
תשובה (1).  
    
קטע II (שאלות 22-18) 
18. תרגום :לפי הפסקה השנייה, למלאיי -   
נקרא את הקטע עד שנמצא התייחסות למילה lamellae בפסקה השנייה, ואז נבדוק את התשובות 
המוצעות: 
תשובה (1): יש להם תפקידים רבים.  בפסקה לא מוזכרים תפקידים רבים של הלמלאיי. התשובה 
נפסלת.  
תשובה (2): הם שורות זוגיות של צלעות.  בשורות 10-11 נכתב שבתוך הדיסקים יש שורות זוגיות של 
ממברנות גמישות שנקרות למלאיי, שמסודרות כמו צלעות. כלומר, הלמלאיי הם אכן שורות זוגיות, אבל 
הם אינם צלעות, אלא רק מסודרים כמו צלעות. התשובה נפסלת. 
תשובה (3) :מצוידים בדיסקיי יניקה.  בשורות 8-10 מוסבר על דיסקיי היניקה של דגי הרמורה, שבתוכם 
נמצאים הלמלאיי.  כלומר, הלמלאיי אינם מצוידים בדיסקיי יניקה, אלא נמצאים בתוך אותם דיסקים. 
התשובה נפסלת. 
פסלנו שלוש ולפיכך התשובה הנותרת בהכרח נכונה. למען שלמות ההסבר נבדוק גם אותה: 
תשובה (4) : מאפשרים לרמורה להיצמד לפונדקאי שלו.  בשורות 12-13 נכתב שהגמישות של הלמלאיי 
מאפשרת לדיסק היניקה של הרמורה להיצמד למשטחים הלא ישרים על גופם של דגים אחרים.  כלומר 
תכונת הגמישות של הלמלאיי היא שמאפשרת לרמורה להיצמד לפונדקאי שלו. 
תשובה (4).  
 
19. תרגום :המטרה העיקרית של הפסקה השלישית היא -  
נענה על השאלה במילים שלנו לפני שניגש לתשובות.   
בתחילת הפסקה קובעים כי מערכת היחסים בין הרמורה לבין הפונדקאי שלו היא סימביוטית 
(סימביוזה=יחסי גומלין בין שני מינים), ומתארים שלושה סוגים של מערכות יחסים סימביוטיות (אחד 
מרוויח והשני לא מרוויח ולא מפסיד, אחד מרוויח והשני מפסיד, שני הצדדים מרוויחים).  לאחר מכן 
מסבירים שהרמורה מפיק יתרונות ממערכת היחסים שלו עם הפונדקאי. 
בשלב זה מופיעה שאלה – מה לגבי הפונדקאי, ולאחריה מועלות השערות שונות של חוקרים לגבי 
היתרונות או החסרונות עבור הפונדקאי במערכת היחסים עם הרמורה . שאלה שהתשובה עליה תקבע 
את סוג מערכת היחסים הסימביוטית שבין הרמורה לפונדקאי שלו.   
ניתן להבין אם כן שתחילת הפסקה מהווה הקדמה לדיון בהשערות שונות לגבי טיב מערכת היחסים 
הסימביוטית של הרמורה והפונדקאי. 
כעת נבדוק את התשובות המוצעות ונחפש תשובה ברוח דברים אלו: 
תשובה (1) :להציג פרשנויות שונות למערכת היחסים בין הרמורות והפונדקאים שלהם . מתאים 
בדיוק, וזו התשובה הנכונה. 
למען שלמות ההסבר נבדוק גם את שאר התשובות.  
תשובה (2) :לדון בחוסר ההסכמה בין מדענים לגבי היתרונות שרמורות מפיקים ממערכת היחסים 
הסימביוטית  .הפסקה אכן עוסקת בחוסר הסכמה של החוקרים, אבל מדובר בחוסר הסכמה לגבי מה 
שמפיק הפונדקאי, ולא מה שמפיק הרמורה ממערכת היחסים הסימביוטית ביניהם. 

 
אביב 2025 – הסברים לפרק הראשון באנגלית 
 
 
 - 6 -  
תשובה (3): לדון ביתרונות ובחסרונות של להיות פונדקאי.  הפסקה מתארת יתרונות וחסרונות יחסיים 
של פונדקאות רק של דגי רמורה, ולא של פודקאות באופן כללי. 
תשובה (4 ): להשוות בין קומנסליזם, פרזיטיזם, ומיוטואליזם.  אלו שלוש צורות של מערכות יחסים 
סימביוטיות, והן מוזכרות בקצרה בתחילת הפסקה בלבד.  אי אפשר לומר שהצגתן היא מטרתה 
העיקרית של הפסקה. 
תשובה (1). 
 
20. תרגום :בשורות 22-21, "נוסע מאט את תנועותיו של הפונדקאי ומגדיל את הוצאת האנגריה שלו" הוא 
נימוק לכך שמערכת היחסים היא –  
מכיוון שכבר קראנו את הפסקה השלישית, ננסה לענות על השאלה כבר עכשיו. במידת הצורך נחזור 
לקרוא את החלקים הרלוונטיים בפסקה ונחפש התייחסות למערכות יחסים.  הפסקה השנייה נפתחת 
בהסבר: "מערכת היחסים בין הרמורה והאורגניזם החי שהוא נדבק אליו היא סימביוטית.  יש שלושה 
סוגים של מערכות יחסים סימביוטיות: קומנסלית (commensal), שבה אורניזם אחד מרוויח והשני לא 
מרוויח ולא מפסיד; פרזיטית (parasitic), שבה צד אחד מרוויח והצד השני מפסיד; ומיוטואלית 
(mutualistic), שבה שני הצדדים מרוויחים". 
כעת נחזור לשאלה. נשאלנו על נוסע שמאט את הפונדקאי וגורם לו להוציא יותר אנרגיה, כלומר הוא 
פוגע בו. כמו שראינו, מערכת יחסים שבה צד אחד מרוויח והצד השני נפגע היא מערכת יחסים פרזיטית 
(parasitic) 
תשובה (2).  
 
21. תרגום: בשורה 32, המילה them (הם) מתייחסת ל -   
נחפש את המילה בטקסט ונראה למה היא מתייחסת.  בשורות 32-30 נכתב: "אז איך דייגים משיגים את 
דגי הרמורה שלהם?  או שהם (הדייגים) ברי מזל ותופסים דג עם רמורה מחוברת אליו, או שהם 
(הדייגים) תופסים דגי רמורה צעירים מאד ברשתות יחד עם דגים אחרים ומחזיקים בהם (בדגי 
הרמורה) עד ש...". 
תשובה (1) :רמורות.  מתאים. 
תשובה (1).  
 
22. תרגום :מי מהבאים אינו מתייחס לאיבר של הרמורה -  
נבדוק את התשובות המוצעות: 
תשובה (1): מכניזם מוארך.  בשורה 1 מדובר על כך שליצורי ים מעטים יש איבר מוזר יותר מהרמורה. 
בשורה 2 נאמר שלרמורה יש "elongated suction mechanism" על ראשו.  כלומר, מכניזם מוארך 
מתייחס לאיבר, והתשובה נפסלת. 
תשובה (2): דיסק יניקה.  בשורה 9 מדובר על כך שה-suction disc של הרמורה הוא אחד מהמבנים 
השלדיים המדהימים והמותאמים ביותר מבין בעלי החוליות.  אם דיסק היניקה הוא מבנה שלדי, הוא 
איבר של הרמורה.  התשובה נפסלת. 
תשובה (3): מבנה שלדי מותאם.  כשבדקנו את התשובה השנייה הבנו שדיסק היניקה הוא מבנה שלדי 
מותאם, כלומר תשובה 2 ותשובה 3 מתייחסות לאותו דבר.  מכיוון שלא יתכנו שתי תשובות נכונות, 
אפשר לפסול את שתיהן. 
פסלנו שלוש תשובות, ולכן התשובה הנותרת בהכרח נכונה.  לצורך שלמות ההסבר נבדוק גם אותה. 
תשובה (4): משטחים לא ישרים.  בשורות 11-12 נכתב שהגמישות של הלמלאיי מאפשרת לדיסק 
היניקה של הרמורה להתאים את עצמו למשטחים לא ישרים על גופם של דגים אחרים.  כלומר 
'משטחים לא ישרים' לא מתייחס לאיבר של הרמורה, אלא למשטחים הנמצאים על גופם של דגים 
אחרים.  זו התשובה הנכונה. 
תשובה (4).  
 